Το ταξίδι , λένε , ξεκινάει από τη στιγμή που το σκέφτεσαι.

Σήμερα, με ανάμεικτα συναισθήματα χαράς και συγκίνησης, ανακοινώνω την ολοκλήρωση των σπουδών μου στο Τμήμα Ψηφιακών Συστημάτων του Πανεπιστημίου Πειραιώς. Ένα ταξίδι που ξεκίνησε το 2020 πρακτικά , αλλά θεωρητικά χρόνια πριν.

Τα τελευταία τέσσερα χρόνια ήταν γεμάτα προκλήσεις, εμπειρίες και αμέτρητες αναμνήσεις. 

Το ταξίδι ξεκίνησε το καλοκαίρι του 2020, μετά από μια απαιτητική χρονιά πανελληνίων, ατελείωτα διαγωνίσματα και πολλά... πάρτυ. Παρότι πέρασα στην τρίτη επιλογή του μηχανογραφικού μου, όλες οι επιλογές μου αφορούσαν την πληροφορική. Έτσι, βρέθηκα στο Τμήμα Ψηφιακών Συστημάτων του Πανεπιστημίου Πειραιώς.

Κατάγομαι από τη Λάρισα, αλλά από μικρός είχα το "μικρόβιο" της Αθήνας λόγω της καταγωγής της μητέρας μου. Κάθε χρόνο κατεβαίναμε στην πόλη της Αθήνας με τους γονείς μου αρκετές φορές και κάθε φορά μου άρεσε όλο και περισσότερο. Έτσι βρέθηκα εδώ.

Με τη στήριξη των γονιών μου, που πάντα όταν ήθελα κάτι το ήθελαν οι ίδιοι επί δύο...

Το όνειρο των φοιτητικών χρόνων ξεκίνησε με τη συγκατοίκηση με την ξαδέλφη μου, τη Θάλεια, στην πόλη όπου οι μητέρες μας γνώρισαν την Αθήνα, μεγάλωσαν και την περπάτησαν. Ήταν η αρχή της δικής μας ιστορίας.

Από την πρώτη μέρα που ήρθα , η πόλη με κέρδισε , γνώρισα πολλούς ανθρώπους , έκανα πολλές φιλίες που θα με συνοδεύουν από εδώ και πέρα.. Παρά το χάος των συνεχόμενων lockdown το 2020, τα καταφέραμε. Ατελείωτες ιστορίες.

Παράλληλα με τις σπουδές, άρχισα να δουλεύω στην ICAP. Εκεί γνώρισα ανθρώπους που από την πρώτη στιγμή με αγκάλιασαν και με βοήθησαν στα πρώτα μου επαγγελματικά βήματα. Τώρα που γράφω αυτό το κείμενο, έχω κλείσει σχεδόν 3 χρόνια εκεί και είμαι ευγνώμων για όλους. Θέλω να ευχαριστήσω ιδιαίτερα τον κύριο Γιώργο, την κυρία Βάσια, τον Βασίλη, τον Γιάννη και πολλούς άλλους. Γνώρισα εξαιρετικούς συναδέλφους και έκανα πολύ καλούς φίλους.

Παράλληλα με τη δουλειά και τις σπουδές μου, στο 2ο έτος των σπουδών μου, ανέλαβα τη μετακόμιση και την ανακαίνιση του σπιτιού μου. Συντόνισα όλες τις εργασίες μόνος μου, κάτι που μου δίδαξε πολλά για την οργάνωση, την υπομονή και την επιμονή. Ήμουν μόλις 20 ετών, σπούδαζα, δούλευα και οργάνωνα.. ανακαίνιση. Είμαι πραγματικά ευγνώμων που οι γονείς μου μου έδωσαν ένα τέτοιο project σε τόσο μικρή ηλικία. Έμαθα πολλά, ωρίμασα και ξύπνησα.

Η ζωή όμως δεν είναι πάντα δίκαιη. Συνήθως όταν είσαι στην κορύφωση της ευτυχίας σου, έρχονται υπενθυμίσεις ότι είμαστε προσωρινοί. Οι πρώτες σφαλιάρες ήρθαν όταν έχασα τους παππούδες μου, Αντώνη και Σπύρο. Το σοκ ήταν μεγάλο, καθώς ήταν δύο άνθρωποι που με μεγάλωσαν. Από την άλλη , είναι πάντα σοκ όταν καλείσαι να αντιμετωπίσεις για πρώτη φορά στη ζωή σου , κάποια σημαντική απώλεια.

Σας ευχαριστώ για όλα. Για τις αμέτρητες στιγμές , τις αξίες και τα ιδανικά που μου έχετε μεταλαμπαδεύσει. Έχετε βάλει το λιθαράκι σας για να είμαι εγώ εδώ τώρα.
Συνεχίζουμε. 

Η αγαπημένη μου ξαδέλφη, Θάλεια, έφυγε νωρίς και άδικα από τη ζωή. Τα όνειρά της έμειναν ανεκπλήρωτα. Αυτή η απώλεια με πλήγωσε βαθιά, ακόμα παλεύω μέσα μου να κατανοήσω το πως , το γιατί και άλλα πολλά. Ακόμα υπάρχουν ημέρες που ξυπνάω και ζω από την αρχή εκείνη την ημέρα. 

Χρειάζεσαι σωστά άτομα, ώστε να σε βοηθήσουν να κοιτάξεις μπροστά. Μείναμε να συνεχίσουμε και έτσι πρέπει.

Τα τέσσερα αυτά χρόνια, γνώρισα πολλούς φίλους και δημιούργησα μια νέα οικογένεια. Έζησα ανεπανάληπτες στιγμές, με ταξίδια, πάρτυ, διακοπές, αγώνες και βραδιές γεμάτες χαρά , χαμόγελα και ποτάρες. Όλες αυτές οι εμπειρίες έκαναν αυτά τα χρόνια αξέχαστα. 

Highlight της ζωής μου ήταν το πάρτυ στο σπίτι του αδελφικού μου φίλου, Βαγγέλη. Δεν θα ξεχαστεί ποτέ.

 Αγώνες, ταξίδια, διακοπές, καφέδες, άγχη, γέλιο, κλάματα, ενθουσιασμοί, αποτυχίες, βλακείες... Άπειρα συναισθήματα, άπειρες ιστορίες. Θα μπορούσα να γράφω συνέχεια.

Θέλω να εκφράσω την ευγνωμοσύνη μου στην οικογένειά μου και στους στενούς μου φίλους για την αμέριστη υποστήριξή τους. Σας ευχαριστώ από καρδιάς για όλα όσα κάνατε για μένα. Είμαι ευγνώμων και εύχομαι σε όλους σας τα καλύτερα.

ΥΓ1. Θάλεια τα κατάφερα. Τα καταφέραμε. Δεν θα ξεχάσω ποτέ τις βόλτες μας.
Δεν θα ξεχάσω ποτέ τις ατελείωτες ώρες στο σπίτι μου λύνοντας διαγωνίσματα μαθηματικών. 
Δεν θα ξεχάσω ποτέ τις ατελείωτες ώρες στο σπίτι σου κάνοντας μαθήματα. 
Δεν θα ξεχάσω ποτέ τις συζητήσεις , τα όσα έχουμε πει. 
Δεν θα ξεχάσω ποτέ τα βράδια μας στο σαλόνι με τις συζητήσεις και τα όνειρα μας. Που ξημερώναμε σε ένα μπαλκόνι σχεδιάζοντας πράγματα.
Δεν θα ξεχάσω ποτέ την ώθηση που μου έδινες από τις πανελλήνιες μέχρι να φύγεις. 
Είμαι σίγουρος ότι το έκανες και τώρα. 
Κατά την παρουσίαση της πτυχιακής μου εργασίας με τίτλο «Ασφάλεια και Ιδιωτικότητα στις έξυπνες πόλεις» , η πρώτη σελίδα γράφει: 
Η εργασία αυτή είναι αφιερωμένη στη μνήμη της ξαδέρφης μου, Ευθαλίας Κορδαμπάλου η οποία έφυγε πολύ νωρίς και άδικα από κοντά μας… Σε ευχαριστώ. Δεν θα σε ξεχάσουμε ποτέ. 
Αυτό είναι για εμάς. 

ΥΓ2. Θα ήθελα να εκφράσω την βαθύτατη ευγνωμοσύνη μου για την εμπιστοσύνη που μου έδειξε ο καθηγητής και υπεύθυνος της πτυχιακής μου , Κύριος Στέφανος Γκρίτζαλης, καθώς επίσης και για την ευκαιρία που μου έδωσε να συνεργαστούμε στην πτυχιακή εργασία μου με τίτλο "Ιδιωτικότητα και ασφάλεια στις έξυπνες πόλεις. Smart Cities: Privacy and Security." 
Η καθοδήγησή του, η υποστήριξή του και η εμπνευσμένη διδασκαλία του υπήρξαν πολύτιμα εφόδια για μένα. Μέσα από τη συνεργασία μας, όχι μόνο διεύρυνα τις γνώσεις μου στον τομέα αυτό, αλλά και ανέπτυξα νέες δεξιότητες και προοπτικές. Είστε όχι μόνο ένας εξαιρετικός καθηγητής, αλλά και ένας εξαιρετικός άνθρωπος. Η ανθρωπιά, η καλοσύνη και η αφοσίωσή σας αποτελούν παράδειγμα προς μίμηση. Σας ευχαριστώ θερμά για όλα όσα έχετε κάνει για μένα. 

ΥΓ3. Από αυτό το σημείο θα ήθελα να πω ένα ΤΕΡΑΣΤΙΟ ευχαριστώ στους καθηγητές που στο λύκειο με πίστεψαν και κάθισαν μαζί μου για να με ωθήσουν στο να κυνηγήσω τα όνειρα μου. Οι καθηγητές αυτοί έκαναν παραπάνω από τη δουλειά που τους άρμοζε διορθώνοντας μου διαγωνίσματα και εκτός του τυπικού ωραρίου Δευτέρα με Παρασκευή κλπ κλπ. Είχαν μπλέξει με τρελό βλέπετε… 
Κυρία Γεωργία , Κυρία Αγγελίνα , Κυρία Αλεξάνδρα Κύριε Χάρη , Κύριε Θοδωρή , Κύριε Χρήστο Σας ευχαριστώ. 

ΥΓ4. Θεία μου Μαρία (Maria Prakate). Ένα τεράστιο ευχαριστώ οφείλω στη θεία μου τη Μαρία, τη δεύτερη μητέρα μου. Θεία Μαρία, με βοήθησες, με πίστεψες, με μεγάλωσες και με καθοδήγησες με τις γνώσεις σου στα μαθηματικά. Ήσουν εκεί σε κάθε δυσκολία, σε κάθε στιγμή αμφιβολίας, προσφέροντάς μου την αμέριστη υποστήριξή σου. Η αγάπη και η αφοσίωσή σου ήταν καθοριστικές για την επιτυχία μου. Σε ευχαριστώ από καρδιάς για όλα όσα έκανες για μένα. Τα υπόλοιπα τα ξέρεις… 

ΥΓ5. Στην κυρία Γεωργία Φώλια (Georgia Folia). Πολλά παραπάνω από μία καθηγήτρια. Σας ευχαριστώ για όσα μου έχετε μεταλαμπαδεύσει. Ο χαρακτήρας σας , οι ιδέες σας , οι συζητήσεις μας. Ευχαριστώ για όλα. Ευχαριστώ που με πιστέψατε , ευχαριστώ που διορθώνατε τα λάθη μου , ευχαριστώ που μου δείξατε το δρόμο. 

ΥΓ6. Τη πρώτη επαφή με το προγραμματισμό την είχα στο δημοτικό. Κυρία Ξανθή (Xanthi Kokkinou), σας ευχαριστώ από καρδιάς που ως εξαίρεση στον άγραφο κανόνα του δημοσίου , καθίσατε και ασχοληθήκατε με παιδιά Πέμπτης και Έκτης δημοτικού και μας δείξατε τόσο όμορφα πράγματα. Τυχεροί που σας είχαμε , τυχεροί όσοι σας έχουν.

ΥΓ7. Ένα μεγάλο ευχαριστώ στην κυρία Μαρία (Maria Gabeta) και στην κυρία Τούλα (Toula Mougdi) , τις αγαπημένες μου καθηγήτριες στα αγγλικά, όχι μόνο για τις γνώσεις που μου χάρισαν με υπομονή (πραγματικά άπειρη υπομονή χαχαχα) , αλλά και για όλα εκείνα τα πολύτιμα που προσφέρει ένας αληθινός εκπαιδευτικός. Για την έμπνευση που μας δίνουν να κυνηγάμε τα όνειρά μας, για τη στήριξή τους στις δύσκολες στιγμές, για τη δύναμη και την εμπιστοσύνη που μας καλλιεργούν, για τον τρόπο που μας μαθαίνουν να πιστεύουμε στον εαυτό μας. Η φροντίδα και το ενδιαφέρον τους δεν περιορίζονται στο μάθημα – είναι εκεί για να μου διδάξουν αξίες ζωής, καλοσύνη και τη σημασία της αλληλεγγύης. 

Σας ευχαριστώ από καρδιάς για όλα!

ΥΓ8. Στον αδελφικό φίλο , Δημήτρη Βασιλειάδη (Δημήτρης Βασιλειάδης). Από ένα μεσημέρι στη Σκοτίνα παίζοντας με μπαλάκια πινγκ πονγκ, μέχρι εδώ. Είσαι πολλά. 

Ο Δημήτρης είναι από αυτούς τους ανθρώπους που μπορείς να βασιστείς απόλυτα, να μοιραστείς τις ανησυχίες σου και να νιώσεις ότι σε καταλαβαίνουν χωρίς να χρειάζεται να πεις πολλά. Είναι εκείνος που θα σου πει την αλήθεια, ακόμη και όταν είναι δύσκολο να την ακούσεις, γιατί ξέρει ότι το καλύτερο για σένα είναι να ξέρεις την πραγματικότητα. 

Η φιλία μας δεν έχει μόνο παρελθόν, αλλά και ένα λαμπρό μέλλον. Γνωρίζω ότι ο Δημήτρης θα είναι πάντα μέρος της ζωής μου, όπως κι εγώ της δικής του. Είναι ένας φίλος που δεν ξεχνάς ποτέ, ένας αδελφός που επιλέγεις. Δημήτρη, σε ευχαριστώ για όλα. Για τις συμβουλές , τις συζητήσεις , τη καθοδήγηση όταν έχανα τον δρόμο μου, τις στιγμές, τις αναμνήσεις, τη στήριξη και την αληθινή φιλία σου. Είσαι σπουδαίος.

Από την άλλη , όσοι δεν πίστεψαν (μουαχαχαχα) ότι θα τα καταφέρω, η αφοσίωση και η επιμονή , μου απέδειξαν ότι με σκληρή δουλειά και πίστη στον εαυτό μας, όλα είναι δυνατά. 
Μην τα παρατάτε για τίποτα. Μην ακούτε κανέναν. Κυριολεκτικά όποιος δεν σας ενδιαφέρει η άποψη του , την γράφετε στα @@@@ , και προχωράτε. 

Σχολή στα 4 χρόνια. 
Ασταμάτητη δουλειά 3 χρόνια. 
Διακοπές.
Ταξίδια. 
Πάρτυ. 

Και η λίστα συνεχίζει.

Τι σας εμποδίζει από το να κάνετε ΚΥΡΙΟΛΕΚΤΙΚΑ τα πάντα; ΟΛΑ είναι δυνατά. 
Μπορεί να φάτε το κεφάλι σας. 
Μπορεί να πετύχετε.

Οτιδήποτε όμως και να συμβεί , θα είναι επειδή το επιλέξατε εσείς.

«Η ζωή είναι πολύ μικρή για να λες δεν πειράζει. Κάνε τους να σε θυμούνται για πάντα»

Αυτή η πορεία με δίδαξε ότι η ζωή είναι γεμάτη προκλήσεις, αλλά και ότι η υποστήριξη από τους αγαπημένους μας μπορεί να μας βοηθήσει να ξεπεράσουμε κάθε εμπόδιο. 
Συνεχίζουμε με πίστη, αισιοδοξία και αποφασιστικότητα για νέες επιτυχίες! Τα καλύτερα είναι μπροστά και ανυπομονώ για την νέα πρόκληση στη ζωή μου… 😉 
Παρακάτω ένα βίντεο με την οικογένεια που δημιούργησα και θα με ακολουθεί για πάντα. 
Σας ευχαριστώ. 

«Ήταν ένα φοβερό ταξίδι και ήταν τιμή μου που σας είχα δίπλα»

Προχωράμε.

Η ζωή κρύβει εκπλήξεις. Μικρές , μεγάλες , ευχάριστες αλλά και δυσάρεστες. Για να τα βγάλουμε πέρα , δεν υπάρχουν μαγικές συνταγές και κόλπα. Χρειάζεται υπομονή και κουράγιο. Επίσης χρειάζεται να έχουμε δίπλα μας ανθρώπους. Αυτούς που μας αγαπάνε και τους αγαπάμε. Που εκτιμάμε και μας εκτιμάνε. Και αυτό είναι που μπορεί να κάνει τις εκπλήξεις της ζωής σαν θαύματα τα οποία τα ζεις καθημερινά.

Αυτή ήταν η ζωή μου τα 4 τελευταία χρόνια. Δεν ξέρω τι θα ξημερώσει αύριο. Δεν ξέρω αν θα ζω αύριο.
Για σήμερα όμως έχω ότι χρειάζεται...

2020-2024 😎😎