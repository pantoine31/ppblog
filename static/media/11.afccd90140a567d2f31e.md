11 Νοεμβρίου 2024 – Στρατιώτης Έρευνας και Πληροφορικής Παπακωνσταντίνου Αντώνιος – 2024 ΣΤ' ΕΣΣΟ

Θα μπορούσα να γράψω βιβλίο με την κακία που συνάντησα. Την υπεροψία κάποιων επειδή φορούν μια στολή. Το θέατρο που επικρατεί, την αδιαφορία και το θέατρο του παραλόγου που βιώσαμε.

Αλλά δεν θα το κάνω.

Όχι γιατί φοβάμαι.
Όχι γιατί δεν μπορώ.
Αλλά γιατί δεν σας αξίζει άλλη αξία από εμένα.
Δεν σας αξίζει άλλη προσοχή.

Και κυρίως, δεν θα αναφερθώ σε τίποτα από αυτά γιατί εγώ δεν είμαι σαν εσάς. 😉

Εγώ πιστεύω στο καλό.
Και όταν πιστεύεις στο καλό, διατηρείς την ελπίδα ζωντανή.
Κι η ελπίδα είναι το πρώτο βήμα για αλλαγή.
Όταν επιλέγεις να πιστεύεις στο καλό, γίνεσαι κι εσύ μέρος του.

Τα παραπάνω τα κρατάω για μένα και για τους δικούς μου ανθρώπους.
9 μήνες από τη ζωή μου ήταν αρκετοί.

Σήμερα, επίσημα, παίρνω ταυτότητα ξανά. Είμαι πολίτης. Τελείωσε κι αυτό.

Οι προβληματισμοί, όμως, μένουν.

Αναρωτιέμαι:
Η εξουσία μέσα στον στρατό διαφέρει άραγε από αυτή σε δημόσιους οργανισμούς;
Ή παντού επικρατεί το ίδιο χάος, η ίδια ασυδοσία, η ίδια αδιαφορία;

Τέμπη. ΟΠΕΚΕΠΕ. Παρακολουθήσεις.

ΤΕΜΠΗ:

Η τραγωδία στα Τέμπη δεν ήταν ατύχημα. Ήταν το αποτέλεσμα μιας κουλτούρας αμέλειας.

ΟΠΕΚΕΠΕ:

Η υπόθεση του ΟΠΕΚΕΠΕ δεν ήταν «λάθος».
Ήταν κλοπή.
Ήταν το αποτέλεσμα μιας κουλτούρας διαφθοράς.
Ενός μηχανισμού που λειτουργεί επί δεκαετίες με το «να τα μοιραστούμε λίγο όλοι»,χωρίς κανένας να σκέφτεται το κόστος.

Δεν μιλάμε για λεφτά σε μίζες υπουργών.

Μιλάμε για ευρωπαϊκά χρήματα που προορίζονταν για γεωργούς, αγρότες, ανθρώπους του κόπου —
και κατέληγαν σε offshore, κουμπάρους, ψεύτικες εκτάσεις και "φαντάσματα".

Και όπως πάντα:
Κανείς δεν πλήρωσε.
Κανείς δεν παραιτήθηκε.
Κανείς δεν ντράπηκε.

Παρακολουθήσεις.

Το σκάνδαλο των παρακολουθήσεων δεν ήταν «υπερβολές της αντιπολίτευσης».
Ήταν μια κρατική επιχείρηση ελέγχου.

Ένα σάπιο σύστημα, που αντί να προστατεύει τους πολίτες, τους παρακολουθούσε.
Βουλευτές, δημοσιογράφοι, επιχειρηματίες — όλοι έγιναν στόχος.
Κι αντί για απαντήσεις, πήραμε:

Καταστροφή στοιχείων

Και μια ΕΥΠ που έχει καταντήσει όργανο εξυπηρέτησης συμφερόντων.

Αυτό δεν είναι Δημοκρατία.
Είναι φόβος.
Είναι σκοτάδι που απλώνεται σιωπηλά.

Κι όμως, κανείς δεν μπήκε φυλακή.
Καμία κυβέρνηση δεν ανέλαβε ευθύνη.
Απλώς προχώρησαν. Σαν να μη συνέβη τίποτα.

---

Από τα Τέμπη, στον ΟΠΕΚΕΠΕ, στις παρακολουθήσεις…
Ο κοινός παρανομαστής είναι ένας:

ΤΟ ΚΡΑΤΟΣ.

Ένας κρατικός μηχανισμός που ποτέ δεν αναλαμβάνει ευθύνες.
Κανείς δεν πληρώνει.
Ποτέ.

Αλλά το κράτος δεν είναι κάτι έξω από εμάς.
Το κράτος είμαστε εμείς.

Κάθε μικρή παρανομία που κάνουμε,
κάθε ρουσφέτι που δεχόμαστε,
κάθε «έλα μωρέ, δεν βαριέσαι»
είναι ένα μικρό τούβλο σε αυτό το σάπιο οικοδόμημα.

Πώς περιμένουμε να αλλάξει ένα διεφθαρμένο σύστημα,
αν δεν αλλάξουμε πρώτα εμείς;

Εμείς το τροφοδοτούμε.
Εμείς το συντηρούμε.
Εμείς τους δίνουμε την εξουσία και τη δύναμη.

Και τότε αναρωτιέμαι:

👉 Μήπως εμείς είμαστε το πρόβλημα;
👉 Μήπως, πριν στραφούμε εναντίον του "συστήματος",
πρέπει να κάνουμε πρώτα αυτοκριτική;

Η αλλαγή δεν ξεκινά από το κράτος.
Ξεκινά από τον πολίτη.

Και όσο δεν αλλάζει αυτό (σ.σ δηλαδή ΕΜΕΙΣ, ο καθένας ξεχωριστά),
οι νεκροί θα πληθαίνουν, τα λεφτά "θα χάνονται",
και η δημοκρατία θα μοιάζει με παρωδία.

---

Η ατιμωρησία έχει γίνει κανονικότητα.
Από τα στρατόπεδα, τις σιδηροδρομικές γραμμές, τα εκπαιδευτικά ταξίδια, μέχρι τα υπουργεία — η αδιαφορία σκοτώνει.

Κυριολεκτικά.


Απολύομαι αυτές τις μέρες.
Κι είναι τραγική ειρωνεία γιατί αυτές τις μέρες χάσαμε την ξαδέρφη μου, τη Θάλεια.
Τη Θάλεια που προσπαθούσε να σταθεί στα πόδια της, αλλά το σύστημα την αγνόησε.

Πλήρως.
Κανείς δεν την προστάτεψε.
Κανείς δεν λογοδότησε.

Κι εγώ, στο κέντρο ενός μηχανισμού που ζει από τη μιζέρια του "να πάει 14:00 να φύγουμε", καταλάβαινα κάθε μέρα και πιο έντονα…
γιατί έφυγες, Θάλεια.

Γιατί κανείς δεν έμαθε να νοιάζεται.

Αντί Επιλόγου:

Όταν ήμουν μικρός, άκουγα , μεταξύ άλλων όλους να συζητάνε για το πόσο θέλουν να εισαχθούν σε μία στρατιωτική ή αστυνομική/πυροσβεστική σχολή ΟΧΙ με κριτήριο ότι τους αρέσει αλλά με κριτήριο τη σιγουριά , τον μισθό και την εξασφάλιση.


Η "σιγουριά" του Δημοσίου έμοιαζε δελεαστική.
Αλλά, ευτυχώς, η ζωή με πήγε αλλού.

Σπούδασα, προχώρησα, πέρασα και τη θητεία — και τώρα ξέρω ξεκάθαρα ότι δεν θέλω να είμαι μέρος αυτού του συστήματος.

Δεν θέλω μια ζωή που αναπαράγει στασιμότητα.
Που κλείνει φιλοδοξίες σε ντουλάπια.
Που καρφώνει το ρολόι, περιμένοντας να περάσει η ώρα.

Προτιμώ να ζω κυνηγώντας την εξέλιξη.
Να ρισκάρω, να δοκιμάζω, να χάνω, αλλά και να κερδίζω.

Και πάνω απ’ όλα, να θυμάμαι.
Ότι υπάρχει λόγος να αγωνίζεσαι για κάτι καλύτερο.
Γιατί κάποιοι — όπως η Θάλεια — δεν είχαν την ευκαιρία.

Αυτό πρέπει να προωθεί το εκπαιδευτικό μας σύστημα.
Όχι τις "σίγουρες" θέσεις. Όχι τους "σίγουρους" μισθούς.
Όχι μια φαινομενική οικονομική ασφάλεια.

Αλλά αυτή… είναι μια άλλη συζήτηση. Που θα γίνει στο μέλλον. 😉

---

Ευχαριστώ από καρδιάς τους ανθρώπους που γνώρισα σ’ αυτή τη διαδρομή — από κάθε γωνιά της Ελλάδας.
Άνθρωποι διαφορετικοί, που έγιναν κάτι παραπάνω από «σειρές».
Έγιναν φίλοι. Μια δεύτερη οικογένεια.

Σας ευχαριστώ για τα γέλια, την υποστήριξη, τις κοινές υπηρεσίες, τις αγγαρείες που κάναμε πιο ελαφριές, τις αργίες που γεμίζαμε με ό,τι μπορούσαμε για να ξεχαστούμε.

Ήσασταν, και θα είστε, κομμάτι μιας ξεχωριστής περιόδου.
Και το εννοώ: θα είμαι πάντα εκεί για εσάς, όπως ήσασταν κι εσείς για μένα.

Ζητώ συγγνώμη σε όσους μίλησα άσχημα, με τρόπο που δεν τους άξιζε.
Δεν το έκανα εσκεμμένα.

Το σύστημα με άλλαξε. Συχνά ήμουν άλλος άνθρωπος.
Βγήκα εκτός εαυτού.
Αλλά έμαθα.

Κρατάω πρόσωπα που αξίζουν.
Και κρατάω τη βεβαιότητα ότι ο τρόπος που φερόμαστε όταν κανείς δεν μας κοιτά, είναι αυτός που μας ορίζει.

Δεν με άλλαξαν οι διαταγές, οι υπηρεσίες ή τα χαρτιά.
Με άλλαξε η επιλογή:
Καλοσύνη ή αδιαφορία;
Υπομονή ή έκρηξη;
Ανθρωπιά ή κυνισμός;

Και κάθε φορά που διάλεγα την καλοσύνη — γύριζε πίσω.

Έτσι κλείνει αυτό το κεφάλαιο.
Όχι με αγγαρεία.
Αλλά με ευγνωμοσύνη.

Για όσα έμαθα.
Για το ποιος έγινα.
Και, κυρίως, για το ποιος δεν θέλω να γίνω ποτέ. 😉

Για τα ειρωνικά, γεμάτα μιζέρια στελέχη:

👉 Έχετε ήδη ό,τι σας αξίζει.

ΓΙΑ ΤΕΛΟΣ:

«Η ανάμνηση της Θάλειας είναι σαν καπνός που έχει διαλυθεί μέσα στο παρελθόν…
και δεν ήταν τώρα πια παρά μία ομίχλη από τα παλιά, μία λησμονημένη μικρή διασημότητα
που τράβηξε το ενδιαφέρον του κόσμου για λίγο — και ύστερα ξεχάστηκε.»

---



ΑΠ
