Ευχαριστώ πάρα πολύ για τις ευχές του καθένα ξεχωριστά.

Το 2022 ήταν μία ακόμη χρονιά που πέρασε και είμαι ευγνώμων που ένας ακόμα χρόνος κύλησε και κατάφερα να «σβήσω τα 21». Σας ευχαριστώ πολύ και εύχομαι σε όλους τα καλύτερα.
Το 2002 άρχισε ο χρόνος να είναι εχθρός μου. 21 χρόνια τώρα είμαι ευγνώμων για όλες τις λύπες , τις χαρές , τα ταξίδια, τις εμπειρίες , τις γνωριμίες , τους φίλους , την οικογένεια μου και γενικά για όλες τις στιγμές που έχω ζήσει.

Κατά τη διάρκεια του 2022 όλοι μας, μετρήσαμε τους ανθρώπους που μας στήριξαν, μετρήσαμε τους ανθρώπους που δεν μας στήριξαν , μετρήσαμε φίλους , μετρήσαμε στιγμές αλλά και (συν)αισθήματα. Πάνω από όλα μετρηθήκαμε εμείς ως άνθρωποι. 

Στη συνέχεια μέσα στο παιχνίδι της ζωής κάποιος «χάνει» μόνο όταν τον κερδίσει ο θάνατος.

Είναι λογικό ο καθένας να μέτρησε κάποια απώλεια κατά τη διάρκεια του 2022. Προσωπικά βίωσα μία τέτοια. Μία απώλεια η οποία σε αλλάζει. Αλλάζει τον τρόπο που σκέφτεσαι , που παίρνεις αποφάσεις , που ζεις και που γενικότερα αντιλαμβάνεσαι τον κόσμο.

Μα η απώλεια είναι απώλεια. Η ζωή συνεχίζεται και μείναμε να συνεχίσουμε. Θα μεγαλώνουμε και θα κρατάμε ζωντανή την μνήμη των ανθρώπων που χάσαμε. Θα προχωράμε στις επόμενες "πίστες" της ζωής και κάθε νίκη σε προηγούμενες "πίστες" θα είναι αφιερωμένη σε αυτούς. Σε αυτούς που μαζί ονειρευτήκαμε , μαζί μεγαλώσαμε και μαζί πορευτήκαμε ως ένα σημείο.

«Ακόμα ελπίζω σε κάτι
τόσο καιρό που 'χεις φύγει
ακόμα έξω στο δρόμο κοιτώ
ψάχνω στον κόσμο μήπως σε δω.»
«Ακόμα ελπίζω σε κάτι
τόσο καιρό που μου λείπεις
ακόμα ακούω στην πόρτα κλειδιά
ίσως ακόμα δεν είναι αργά.»

Αργά. Εύχομαι ολόψυχα του χρόνου τέτοια μέρα να είμαστε όλοι καλά. Όλοι να έχουμε την υγεία μας και τίποτα παραπάνω. Εύχομαι , 3/1/2024 να μην είναι αργά για κανέναν. Μέσα στο 2023 να πούμε ότι θέλουμε να πούμε. Να κάνουμε ότι θέλουμε να κάνουμε. Ότι έχουμε ονειρευτεί , ότι έχουμε , και δεν έχουμε φανταστεί. 
Η ζωή είναι μικρή μα μεγαλώνει μέσα από τις στιγμές. 
Στιγμές οι οποίες μένουν για πάντα.

Ας ζούμε τη κάθε μέρα σαν να είναι η τελευταία. 
Ας κάνουμε λάθη , μα ας τα διορθώσουμε. 
Ας πέσουμε , μα να προσπαθήσουμε να σηκωθούμε. 
Ας δώσουμε αγάπη και ας αφήσουμε το μίσος. Ας αφήσουμε την ζήλεια , την κακία και την υποκρισία. 
Ας εκφραστούμε επιτέλους ελεύθερα , γιατί τίποτα δεν θα κρατήσει για πάντα. Αυτό που θα μείνει θα είναι οι στιγμές.  
Στιγμές να θυμόμαστε , στιγμές να θυμούνται.

Ας ενωθούμε γιατί εμείς είμαστε όλα όσα έχουμε. Κόντρα στην κρατική αδιαφορία , κόντρα στη σάπια πολιτική της χώρας μας. Είμαστε μόνοι και πρέπει να πορευτούμε με ότι έχουμε.
Σας ευχαριστώ πολύ για τις πανέμορφες ευχές σας. Να είστε καλά και κοντά σε ανθρώπους που σας αγαπάνε και τους αγαπάτε. Σε ανθρώπους που τους σέβεστε και σας σέβονται.
Εύχομαι υγεία και τίποτα παραπάνω.
-> Η επιτυχία του καθενός θα έρθει μέσα από την προσωπική προσπάθεια που θα καταβάλλει. Επίσης επιτυχία για τον καθένα είναι κάτι διαφορετικό , το οποίο και εύχομαι να το πετύχετε.
-> Η ευτυχία κρύβεται στις επιλογές μας.
Και να θυμόμαστε πάντα πως … «Το πιο βαθύ σκοτάδι … είναι πριν την αυγή».
Υπομονή και το 2023 θα φέρει καλύτερες ημέρες για όλους μας.

Να είστε όλοι καλά.

ΑΠ.