«Δεν φεύγουν οι άνθρωποι … φυλαχτά γίνονται και τους κουβαλάς μαζί σου.»

Αν μας έλεγε κάποιος ότι σήμερα θα ήταν η μέρα που θα σε αποχαιρετούσαμε δεν θα τον πίστευε κανείς. Έφυγες απότομα , ξαφνικά και άδικα…

Μεγαλώσαμε μαζί , διαβάσαμε μαζί , ονειρευτήκαμε μαζί , συγκατοικήσαμε και τα καταφέραμε! Το όνειρο της Αθήνας «μας» το κάναμε αληθινό…

Ατελείωτες στιγμές χαράς , ενθουσιασμού , απογοήτευσης , λύπης και φυσικά ατελείωτες ώρες συζητήσεων και παιχνιδιού!

Η Ευθαλία Κορδαμπάλου ήταν από τα παιδιά που δεν το έβαλαν κάτω. Σε όλο το Λύκειο , την είχα συνοδοιπόρο στο ταξίδι αυτό όχι μόνο σαν ξαδέρφη αλλά και σαν «συμμαθήτρια». Το μόνο πράγμα για το οποίο μιλούσε πάντα ήταν ο στόχος της να υπηρετήσει στο Ναυτικό σώμα. Πρωί , μεσημέρι , βράδυ , Ναυτικό και πάλι Ναυτικό. Ότι και αν άκουγε ότι και αν της έλεγαν αυτή εκεί ! Πείσμα!

Πράγματι , τη πρώτη φορά δεν τα κατάφερε και δεν πέρασε στη Σχολή Ναυτικών Δοκίμων. Για να μην τα πολυλογώ , τίποτα δεν την κράτησε μακριά από τη σχολή αυτή. Η Θάλεια συγκέντρωσε όλες της , τις δυνάμεις και την επόμενη χρονιά δίνει και πετυχαίνει το όνειρο της! Φοιτήτρια στη Σχολή Ναυτικών Δοκίμων.

Ένας άνθρωπος νέος , με όνειρα σήμερα μας αφήνει. Αφήνει πίσω της , την έως τώρα πορεία της, όμως. Η Θάλεια μας δίδαξε να μην τα παρατάμε. Να μην αφήνουμε το όνειρο μας ότι και αν γίνει. Είτε δεν γράψουμε καλά , είτε μας απογοητεύουν οι «Υψηλοί» βαθμοί , είτε είτε είτε…. Η Θάλεια μας , έφυγε υπηρετώντας αυτό που ονειρευόταν μια ζωή.

Σε ευχαριστώ για όλα.

Μαζί μεγαλώσαμε , χτυπήσαμε , ταξιδέψαμε , μαλώσαμε , τα βρήκαμε , ονειρευτήκαμε , κλάψαμε, πονέσαμε , γελάσαμε και καταφέραμε τους στόχους μας.

Είμαστε υπερήφανοι που ήμασταν , είμαστε και θα είμαστε για πάντα η οικογένεια σου.

Να μας προσέχεις και να μας συμβουλεύεις από εκεί ψηλά.

Μακάρι όλοι μας να βρούμε αυτό που θέλουμε να «υπηρετήσουμε» σε αυτή τη ζωή και εν τέλει να το «υπηρετήσουμε» όπως εσύ…

Η ΕΥΘΑΛΙΑ ΚΟΡΔΑΜΠΑΛΟΥ ΔΗΛΩΝΕΙ ΠΑΡΟΥΣΑ ΓΙΑ ΠΑΝΤΑ ΣΤΙΣ ΚΑΡΔΙΕΣ ΜΑΣ. – 25/8/2022.